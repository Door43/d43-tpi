====== Baibel Stori i Kam Long: Matyu 3; Mak 1:9-11; Luk 3:1-23 ======



{{https://api.unfoldingword.org/obs/jpg/1/en/360px/obs-en-24-01.jpg}}

Jon em i pikinini bilong Sekaraia na Elisabet, em i kamap bikpela man na i kamap wanpela profet. Em i stap long ples i no gat man na kaikai wel hani na grasopa na pasim klos ol i wokim long gras bilong kamel.



{{https://api.unfoldingword.org/obs/jpg/1/en/360px/obs-en-24-02.jpg}}

Planti manmeri i kam long ples i no gat man long harim tok bilong Jon na em i tokim ol olsem, "Yupela i mas tanim bel long wanem Kindom bilong God i kam klostu pinis!"



{{https://api.unfoldingword.org/obs/jpg/1/en/360px/obs-en-24-03.jpg}}

Taim ol manmeri i harim tok bilong Jon, planti bilong ol i tanim bel na givim baksait long ol sin bilong ol na Jon i baptaisim ol. Na tu planti hetman bilong haus lotu i kam long kisim baptais, tasol ol i no tanim bel na autim sin bilong ol.



{{https://api.unfoldingword.org/obs/jpg/1/en/360px/obs-en-24-04.jpg}}

Na Jon i tokim ol hetman bilong haus lotu olsem, "Yupela ol posin snek, yupela i mas tanim bel na senisim pasin bilong yupela. Olgeta diwai i no save karim gutpela kaikai, bai ol i katim na tromoi i go long paia." Jon i inapim tok ol profet i bin tok, "Mi salim wokman bilong mi i go pas long yu long stretim rot bilong yu."



{{https://api.unfoldingword.org/obs/jpg/1/en/360px/obs-en-24-05.jpg}}

Sampela Juda i askim Jon olsem, "Yu Mesaia a?" Na Jon i bekim tok olsem, "Mi yet i no Mesaia, tasol wanpela man i kam bihain long mi, em i bikpela tumas na mi i no gutpela man inap long rausim rop long sendol bilong em."



{{https://api.unfoldingword.org/obs/jpg/1/en/360px/obs-en-24-06.jpg}}

Narapela de bihain Jisas i kam long Jon long Jon i ken baptaisim em. Na Jon i lukim em na i tok, "Lukim, dispela em i pikinini sipsip bilong God, em bai tekewe sin bilong ol manmeri bilong graun."



{{https://api.unfoldingword.org/obs/jpg/1/en/360px/obs-en-24-07.jpg}}

Na Jon i tokim Jisas olsem, "Mi no gutpela inap long baptaisim yu, olsem na yu mas baptaisim mi?" Tasol Jisas i bekim tok olsem, "Yu mas baptaisim mi, long wanem dispela em i stretpela rot long yu mekim olsem." Na Jon i baptaisim Jisas. Tasol Jisas i no bin mekim sin.



{{https://api.unfoldingword.org/obs/jpg/1/en/360px/obs-en-24-08.jpg}}

Taim Jisas i baptais pinis na kam antap long wara, Holi Spirit bilong God i kam daun olsem balus pisin na sindaun antap long em. Long dispela taim tasol maus bilong God i singaut long heven na i tok olsem, "Yu Pikinini bilong Mi na Mi laikim yu tumas na belgut long yu."



{{https://api.unfoldingword.org/obs/jpg/1/en/360px/obs-en-24-09.jpg}}

God i bin tokim Jon olsem, "Taim yu baptaisim wanpela man na Holi Spirit i kam daun na sindaun antap long em, dispela man em i pikinini bilong God." I gat wanpela God tasol. Long taim Jon i baptaisim Jisas, em i harim Papa God i toktok na em i lukim Jisas Pikinini bilong God na em i lukim Holi Spirit.

Dispela ol Baibel stori i kam long Matyu 3; Mak 1:9-11; Luk 3:1-23.



// A Bible story from: Matthew 3; Mark 1:9-11; Luke 3:1-23 //