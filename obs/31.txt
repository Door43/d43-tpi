====== Baibel Stori i Kam Long: Matyu 14:22-33; Mak 6:45-52; Jon 6:16-21 ======



{{https://api.unfoldingword.org/obs/jpg/1/en/360px/obs-en-31-01.jpg}}

Bihain Jisas i salim ol manmeri i go na tokim ol disaipel long kalap long bot na pul i go long hapsait bilong raunwara. Jisas em yet i go antap long mauten long prea bihain long em i salim ol manmeri i go. Jisas em yet i stap na prea inap biknait.



{{https://api.unfoldingword.org/obs/jpg/1/en/360px/obs-en-31-02.jpg}}

Long dispela taim yet, ol disaipel i pul long bot bilong ol, tasol ol i pul i go namel long raunwara inap long biknait. Ol i hatwok tru long pul, long wanem win i sakim wara i kam strong tru long ol.



{{https://api.unfoldingword.org/obs/jpg/1/en/360px/obs-en-31-03.jpg}}

Bihain Jisas i pinisim prea na i go long ol disaipel. Em i wokabaut antap long wara i go long bot long raunwara.



{{https://api.unfoldingword.org/obs/jpg/1/en/360px/obs-en-31-04.jpg}}

Ol disaipel i pret nogut tru taim ol i lukim Jisas, long wanem ol i ting ol lukim wanpela tewel man. Jisas i save olsem ol i pret olsem na em i singaut long ol na i tok, "Noken pret. Em mi tasol!"



{{https://api.unfoldingword.org/obs/jpg/1/en/360px/obs-en-31-05.jpg}}

Na Pita i tokim Jisas, "Masta, sapos em yu, inap yu tokim mi na mi ken kam long yu antap long wara."  Jisas i tokim Pita, "Yu kam!"



{{https://api.unfoldingword.org/obs/jpg/1/en/360px/obs-en-31-06.jpg}}

Olsem na Pita i kalap i kam aut long bot na stat long wokabaut i go long Jisas antap long wara. Tasol taim em i wokabaut i go liklik em i tanim ai bilong en long Jisas na lukluk i go long strong bilong wara win i sakim i kam.



{{https://api.unfoldingword.org/obs/jpg/1/en/360px/obs-en-31-07.jpg}}

Long dispela taim Pita i pret na i stat long go insait long wara. Na em i singaut olsem, "Masta, helpim mi." Jisas i putim han i go kwiktaim tru na holim em. Na em i tokim Pita, "Yu gat liklik bilip tasol, bilong wanem yu tubel?"



{{https://api.unfoldingword.org/obs/jpg/1/en/360px/obs-en-31-08.jpg}}

Taim Pita wantaim Jisas i kalap long bot kwiktaim win i stop na wara i stap isi. Ol disaipel i lukim dispela na kirap nogut. Na ol i lotu long Jisas na i tok, "Tru tumas, yu Pikinini bilong God."

Matyu 14:22-33; Mak 6:45--52; Jon 6:16-21



// A Bible story from: Matthew 14:22-33; Mark 6:45-52; John 6:16-21 //