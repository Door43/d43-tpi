====== Baibel Stori i Kam Long 1Kings 1-6; 11-12 ======



{{https://api.unfoldingword.org/obs/jpg/1/en/360px/obs-en-18-01.jpg}}

Planti yia i go pinis na Devit i dai na pikinini bilong em Solomon na pikinini man bilong em Rohoboam i kamap King na bosim Israel. God i toktok long Solomon na i askim em long wanem samting em laikim tumas. Taim Solomon i askim God long givim em gutpela tingting , God i amamas na i mekim em i kamap wanpela gutpela saveman tru long graun. Solomon i lainim planti samting na em i kamap gutpela saveman long skelim ol tok. God i mekim em i gat planti samting.



{{https://api.unfoldingword.org/obs/jpg/1/en/360px/obs-en-18-02.jpg}}

Na Solomon i wokim tempel long Jerusalem. Dispela Tempel em papa bilong em Devit i bin tingting long em na bungim ol diwai samting long em. Nau ol manmeri i lotuim God long Tempel na givim ofa i go long God na i no moa wokim olsem long Haus Sel bilong bung, na em i stap wantaim ol manmeri bilong em.



{{https://api.unfoldingword.org/obs/jpg/1/en/360px/obs-en-18-03.jpg}}

Tasol Solomon i laikim ol meri bilong narapela kantri. Em i sakim tok bilong God na maritim planti meri, klostu 1,000 meri. Planti bilong ol dispela meri i kam long arapela kantri na kisim ol giaman god bilong ol na stat long lotuim ol. Taim Solomon i kamap lapun, em tu i lotuim ol giaman god bilong ol.



{{https://api.unfoldingword.org/obs/jpg/1/en/360px/obs-en-18-04.jpg}}

God i belhat long Solomon, na i givim pe nogut long Solomon i lusim God na lotuim ol narapela giaman god, God i tok promis olsem bihain long taim Solomon i dai pinis, em bai brukim kantri Israel kamap tupela.



{{https://api.unfoldingword.org/obs/jpg/1/en/360px/obs-en-18-05.jpg}}

Bihain long dai bilong Solomon, pikinini man bilong em Rehoboam i kamap king. Rehoboam em man i nogat gutpela tingting . Olgeta manmeri bilong kantri Israel i kam bung long soim tru olsem em i king. Ol i kam na toktok planti long ol belhevi bilong ol long Rehoboam olsem Solomon i bin givim planti hatwok long ol na ol i baim planti takis.



{{https://api.unfoldingword.org/obs/jpg/1/en/360px/obs-en-18-06.jpg}}

Na Rehoboam i no tingting gut na bekim tok olsem, "Yupela i ting olsem papa bilong mi Solomon i mekim yupela i wok hat a, tasol mi bai mekim yupela i wok hat moa na em bai i winim hat wok em i bin givim yupela, na pe nogut mi givim yupela, em bai i winim pe nogut em i givim long yupela."



{{https://api.unfoldingword.org/obs/jpg/1/en/360px/obs-en-18-07.jpg}}

Olsem na 10-pela lain bilong kantri Israel i les long bihainim em na tokpait wantaim Rehoboam. Tupela lain tasol i stap wanbel wantaim em. Dispela tupela lain i kamap olsem lain bilong Juda.



{{https://api.unfoldingword.org/obs/jpg/1/en/360px/obs-en-18-08.jpg}}

Na narapela 10-pela lain bilong kantri Israel i les long Rehoboam, ol i makim wanpela man nem bilong em Jeroboam long kamap King bilong ol. Ol i kisim graun hapsait long not na ol i kolim dispela ples olsem lain bilong Israel.



{{https://api.unfoldingword.org/obs/jpg/1/en/360px/obs-en-18-09.jpg}}

Jeroboam i sakim tok bilong God na i mekim ol manmeri long mekim pasin i no stret. Em i wokim tupela god giaman long ol manmeri long lotuim na ol i noken lotuim God long Tempel long ol graun bilong ol lain Juda.



{{https://api.unfoldingword.org/obs/jpg/1/en/360px/obs-en-18-10.jpg}}

Ol lain Juda na Israel i kamap birua na pait klostu klostu namel long ol yet.



{{https://api.unfoldingword.org/obs/jpg/1/en/360px/obs-en-18-11.jpg}}

Ol lain Israel olgeta king i no gutpela. Planti bilong ol dispela king, ol arapela lain Israel husat i laik kisim ples bilong ol long kamap king i kilim ol na kisim ples bilong ol.



{{https://api.unfoldingword.org/obs/jpg/1/en/360px/obs-en-18-12.jpg}}

Olgeta king na planti ol manmeri long lain Israel i lotuim ol giaman god. Taim ol i lotu long giaman god ol i wokim pasin pamuk na sampela taim ol i kilim ol pikinini long mekim ofa i go long ol giaman god bilong ol.



{{https://api.unfoldingword.org/obs/jpg/1/en/360px/obs-en-18-13.jpg}}

The kings of Judah were descendants of David. Some of these kings were good men who ruled justly and worshiped God. But most of Judah's kings were evil, corrupt, and they worshiped idols. Some of the kings even sacrificed their children to false gods. Most of the people of Judah also rebelled against God and worshiped other gods.



// A Bible story from: 1 Kings 1-6; 11-12 //