====== Baibel Stori i kam Long 1Kings 1-6; 11-12 ======



{{https://api.unfoldingword.org/obs/jpg/1/en/360px/obs-en-18-01.jpg}}

Planti yia i go pinis na Devit i dai na pikinini bilong Solomon na pikinini man bilong em Jeroboam i kamap king na bosim Israel. God i toktok long Solomon na i askim em long wanem samting em i laikim tumas. Taim Solomon i askim God long givim em gutpela tingting , God i amamas na i mekim em i kamap wanpela gutpela save man tru long graun. Solomon i lanim planti samting na em i kamap gutpela save man long skelim ol tok. God i mekim em i gat planti samting.



{{https://api.unfoldingword.org/obs/jpg/1/en/360px/obs-en-18-02.jpg}}

Na Solomon i wokim tempel long Jerusalem. Dispela tempel em papa bilong em Devit i bin tingting long em na bungim ol diwai samting long em. Nau ol manmeri i lotuim God long tempel na givim ofa i go long God na i no moa wokim olsem long Haus Sel bilong bung, na em i stap wantaim ol manmeri bilong em.



{{https://api.unfoldingword.org/obs/jpg/1/en/360px/obs-en-18-03.jpg}}

Tasol Solomon i laikim ol meri long narapela kantri. Em i sakim tok bilong God na maritim planti meri, klostu 1,000 meri. Planti bilong dispela meri i kam long narapela kantri na kisim ol giaman god bilong ol na stat long lotuim ol. Taim Solomon i kamap lapun, em tu i lotium ol giaman god bilong ol.



{{https://api.unfoldingword.org/obs/jpg/1/en/360px/obs-en-18-04.jpg}}

God i belhat long Solomon, na givim pe nogut long Solomon i lusim God na lotuim ol narapela giaman god, God i tok promis olsem bihain long taim Solomon i dai pinis, em bai brukim kantri Israel kamap tupela.



{{https://api.unfoldingword.org/obs/jpg/1/en/360px/obs-en-18-05.jpg}}

Bihain long dai bilong Solomon, pikinini man bilong em Rehoboam i kamap king. Rehoboam em man i nogat gutpela tingting . Olgeta manmeri bilong kantri Israel i kam bung long soim tru olsem em i king. Ol i kam na toktok planti long ol belhevi bilong ol long Rehoboam olsem Solomon i bin givim planti hatwok long ol na ol baim planti takis.



{{https://api.unfoldingword.org/obs/jpg/1/en/360px/obs-en-18-06.jpg}}

Na Rehoboam i no tingting gut na bekim tok olsem, "Yupela ting olsem papa bilong mi Solomon i mekim yupela wok hat a, tasol mi bai mekim yupela wok hat moa, na em bai winim hat wok em i bin givim yupela, na pe nogut mi givim yupela, em bai winim moa pe nogut em givim long yupela."



{{https://api.unfoldingword.org/obs/jpg/1/en/360px/obs-en-18-07.jpg}}

Olsem na 10-pela lain bilong kantri Israel i les long bihainim em na tokpait wantaim Rehoboam. Tupela lain tasol i stap wanbel wantaim em. Dispela tupela lain i kamap olsem lain bilong Juda.



{{https://api.unfoldingword.org/obs/jpg/1/en/360px/obs-en-18-08.jpg}}

Na narapela 10-pela lain bilong kantri Israel i les long Rehoboam, ol i makim wanpela man nem bilong em Jeroboam long kamap King bilong ol. Ol i kisim graun hapsait long not na ol i kolim dispela ples olsem lain bilong Israel.



{{https://api.unfoldingword.org/obs/jpg/1/en/360px/obs-en-18-09.jpg}}

Jeroboam i sakim tok bilong God na i mekim ol manmeri long mekim pasin i no stret. Em i wokim tupela god giaman long ol manmeri long lotuim na ol i noken lotuim God long Tempel long ol graun bilong ol lain Juda.



{{https://api.unfoldingword.org/obs/jpg/1/en/360px/obs-en-18-10.jpg}}

Ol lain Juda na Israel i kamap birua na pait klostu klostu namel long ol yet.



{{https://api.unfoldingword.org/obs/jpg/1/en/360px/obs-en-18-11.jpg}}

Ol lain Israel olgeta king i no gutpela. Planti bilong ol dispela king, ol arapela lain Israel husat i laik kisim ples bilong ol long kamap king i kilim ol na kisim ples bilong ol.



{{https://api.unfoldingword.org/obs/jpg/1/en/360px/obs-en-18-12.jpg}}

Olgeta king na planti ol manmeri long lain Israel i lotuim ol giaman god. Taim ol i lotu long giaman god ol i wokim pasin pamuk na sampela taim ol i kilim ol pikinini long mekim ofa i go long ol giaman god bilong ol.



{{https://api.unfoldingword.org/obs/jpg/1/en/360px/obs-en-18-13.jpg}}

Ol King bilong Juda i kamap long lain bilong Devit, sampela bilong ol dispela King em ol i gutpela man husat i save bihainim strepela pasin na lotuim God. Tasol planti bilong ol King bilong Juda i save mekim pasin i no gutpela na kilim ol pikinini na mekim ofa long ol giaman god. Planti bilong ol manmeri bilong Juda tu i les long bihainim God na lotuim arapela god.



// 18. Kantri Israel i Bruk Long Yupela Hap //