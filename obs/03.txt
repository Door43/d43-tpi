====== Stori ikam long Buk Stat 6-8 ======



{{https://api.unfoldingword.org/obs/jpg/1/en/360px/obs-en-03-01.jpg?direct&}}

Longpela taim igo pinis na planti manmeri i kamap na istap long olgeta hap graun.  Dispela lain ol i mekim planti kainkain pasin nogut.  God ino amamas long ol na em i tingting long bagarapim olgeta hap graun long bikpela tait wara.



{{https://api.unfoldingword.org/obs/jpg/1/en/360px/obs-en-03-02.jpg?direct&}}

Tasol, God i amamas long Noa.  Em wanpela tasol em i stretpela man istap wantaim olgeta manmeri nogut.  God i tokim Noa long bikpela tait wara bai em i tingting long salim ikam.  Olsem na em i tokim Noa long wokim wanpela bikpela sip.



{{https://api.unfoldingword.org/obs/jpg/1/en/360px/obs-en-03-03.jpg?direct&}}

God tokim Noa long wokim sip olsem.  Longpela bilong em i mas 140 mita na long namel bilong em i mas 23 mita na longpela igo antap i mas 13.5 mita.  Em i tokim Noa long wokim sip wantaim diwai.  Na tu, God i tokim Noa long wokim tripela hap igo antap long sip wantaim windua tu.  Noa na meri bilong em na tripela pikinini man na meri bilong ol na olgeta kainkain abus bai igo insait long sip na ol bai istap gut long taim bilong bikpela tait wara.



{{https://api.unfoldingword.org/obs/jpg/1/en/360px/obs-en-03-04.jpg?direct&}}

Noa i bihainim tok bilong God olsem na em na tripela pikinini man bilong em ol i wokim sip olsem God i bin tokim em.  Ol i wokim sip long planti yia long wanem sip i bikpela.  Noa i tokim ol manmeri long bikpela tait wara bai kamap na em i tokim ol long tanim bel na igo long God, tasol ol ino bilipim em na ol i sakim toktok bilong Noa.



{{https://api.unfoldingword.org/obs/jpg/1/en/360px/obs-en-03-05.jpg?direct&}}

God tokim Noa na lain bilong em long bungim planti kaikai na putim insait long sip.  Dispela kaikai em bilong Noa na lain bilong em wantaim olgeta abus bai istap insait long sip.  Taim olgeta samting i redi pinis, God i tokim Noa na meri bilong em na tripela pikinini man bilong tupela wantaim meri bilong ol, olsem em i taim bilong igo insait long sip.  8pela manmeri tasol igo insait long sip.



{{https://api.unfoldingword.org/obs/jpg/1/en/360px/obs-en-03-06.jpg?direct&}}

God i salim wanpela man na wanpela meri bilong olgeta kainkain abus na pisin long igo long Noa na igo insait long sip.  Olgeta gutpela abus na pisin bilong wokim ofa long God tasol.  God i salim 7pela man na 7pela meri long igo long Noa na igo insait long sip.  Olgeta bai igo insait long sip na stap gut taim bikpela tait wara i kamap na bagarapim olgeta laip long graun. Taim olgeta igo insait long sip pinis, God yet pasim dua bilong sip.



{{https://api.unfoldingword.org/obs/jpg/1/en/360px/obs-en-03-07.jpg?direct&}}

Bihain ren i stat long pundaun.  Em ren igo igo na ino pinis.  Tasol em ren igo inap long 40pela dei.  Wara pulap antap long graun na insait long graun.  Tait wara karamapim olgeta graun wantaim olgeta maunten.



{{https://api.unfoldingword.org/obs/jpg/1/en/360px/obs-en-03-08.jpg?direct&}}

Olgeta samting i stap laip long graun i dai pinis, tasol olgeta manmeri na abus istap insait long sip, olgeta istap laip.  Sip ya, i trip long wara na em i helpim olgeta lain istap insait long sip.  Ol ino lus long wara na dai.



{{https://api.unfoldingword.org/obs/jpg/1/en/360px/obs-en-03-09.jpg?direct&}}

Ren pundaun long graun inap long 40pela dei na pinis na bihain sip i trip antap long wara inap long 5pela mun.  Long dispela taim wara i wok long go daun na wanpela dei sip i pas long wanpela maunten.  Tasol planti hap graun istap yet insait long wara.  Bihain long 3pela mun moa het bilong ol maunten kamap ples klia.



{{https://api.unfoldingword.org/obs/jpg/1/en/360px/obs-en-03-10.jpg?direct&}}

Bihain long 40pela moa dei, Noa i laik save graun i drai pinis o nogat, olsem na em i salim wanpela pisin kotkot igo long painim drai graun.  Tasol dispela pisin kotkot ino painim sampela hap drai graun.



{{https://api.unfoldingword.org/obs/jpg/1/en/360px/obs-en-03-11.jpg?direct&}}

Sampela taim bihain, Noa i salim wanpela pisin balus long painim sampela hap drai graun.  Tasol pisin balus ya, em ino lukim sampela hap drai graun, olsem na em kam bek gen long Noa.  Bihain long wanpela wik, Noa i salim pisin balus gen.  Long dispela taim, em i kam bek gen wantaim wanpela liklik han bilong diwai oliv insait long maus bilong em.  Noa em i save wara em i wok long go daun na olgeta graun na gras is wok long kamap gen.



{{https://api.unfoldingword.org/obs/jpg/1/en/360px/obs-en-03-12.jpg?direct&}}

Noa i wet long wanpela moa wik na em i salim pisin balus long namba 3 taim. Tasol long dispela taim pisin ya, em i painim drai graun long malolo olsem na en ino kam bek gen long Noa.  Noa i save, planti hap graun i bin drai pinis.



{{https://api.unfoldingword.org/obs/jpg/1/en/360px/obs-en-03-13.jpg?direct&}}

Tupela mun bihain, God i tokim Noa.  Yu na lain bilong yu wantaim olgeta abus i ken lusim sip nao.  Yupela i ken karim planti pikinini na tumbuna pikinini na pulumapim olgeta hap graun.  Olsem na Noa na lain bilong em ol i lusim sip na kam autsait long sip.



{{https://api.unfoldingword.org/obs/jpg/1/en/360px/obs-en-03-14.jpg?direct&}}

Bihain, Noa ikam autsait long sip na sanap long graun, em i wokim ofa long God wantaim sampela abus i gutpela long wokim ofa long em. God i amamas long Noa na em i blesim Noa na lain bilong em.



{{https://api.unfoldingword.org/obs/jpg/1/en/360px/obs-en-03-15.jpg?direct&}}

God i tokim Noa olsem, "Mi promis, bai mi ino inap bagarapim graun gen long bekim pasin nogut bilong ol manmeri.  I tru, ol i mekim pasin nogut taim ol i liklik, tasol mi bai ino inap bagarapim gen olgeta graun long tait wara.



{{https://api.unfoldingword.org/obs/jpg/1/en/360px/obs-en-03-16.jpg?direct&}}

Na God i wokim namba wan renbo long skai olsem promis em i bin mekim.  Olgeta manmeri bai tingim pasim tok, God i bin mekim.



// 3. Bikpela Wara
Tait //