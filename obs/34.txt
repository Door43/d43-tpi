====== Matyu. 13:31-33, 44-46; Mak. 4:30-32; Luk. 13: 18-21; 18:9-14 ======



{{https://api.unfoldingword.org/obs/jpg/1/en/360px/obs-en-34-01.jpg}}

Jisas i tokaut long planti arapela stori long kingdom bilong God. Eksampel olsem, em i tok, "Kingdom bilong God i olsem masted sid. Wanpela i planim long gaden bilong em. Yu save dispela masted sid, em i liklik long olgeta sid."



{{https://api.unfoldingword.org/obs/jpg/1/en/360px/obs-en-34-02.jpg}}

"Tasol, dispela masted sid i gro, na kamap bikpela long olgeta gaden diwai. Ol pisin inap long i go na sindaun long han bilong diwai na kisim malolo."



{{https://api.unfoldingword.org/obs/jpg/1/en/360px/obs-en-34-03.jpg}}

Jisas i tokim narapela stori, "Kingdom bilong God i olsem meri i tanim yis wantaim plaua inap yis i go i kam long olgeta plaua."



{{https://api.unfoldingword.org/obs/jpg/1/en/360px/obs-en-34-04.jpg}}

"Kingdom bilong God i olsem ol samitng i dia tumas. Wanplea i haitim long gaden. Narapela man i painim, na digim graun na planim gen. Em i amamas na salim olgeta samting bilong em na kisim mani na baim dispela graun."



{{https://api.unfoldingword.org/obs/jpg/1/en/360px/obs-en-34-05.jpg}}

Kingdom bilong God i olsem naispela pel i gat gutpela prais. Taim man bilong baim pel i painim, em i salim olgeta samting bilong em, na yusim dispela mani long baim dispela pel.



{{https://api.unfoldingword.org/obs/jpg/1/en/360px/obs-en-34-06.jpg}}

Na Jisas i stori long ol sampela manmeri husat i save putim tingting na bel bilong ol long gutpela pasin bilong ol yet na daunim arapela. Em i tok, "Tupela man i go prea long haus lotu. Wanpela bilong ol em man bilong kisim takis, na narapela em i lida bilong haus lotu."



{{https://api.unfoldingword.org/obs/jpg/1/en/360px/obs-en-34-07.jpg}}

"Lida man bilong haus lotu i prea olsem, 'Tenkyu God, mi no sin man olsem narapela, mi no raskol, mi no olsem man i no save mekim pasin i no stret o mekim pasin pamuk olsem man i save kisim takis i stap long hapsait."



{{https://api.unfoldingword.org/obs/jpg/1/en/360px/obs-en-34-08.jpg}}

"Eksampel, mi save tambuim kaikai long tupela taim long wanpela wik, na tu mi save givim ten-hap mani i go long yu long ol gutpela samting mi save kisim."



{{https://api.unfoldingword.org/obs/jpg/1/en/360px/obs-en-34-09.jpg}}

"Tasol man bilong kisim takis i sanap longwe liklik long lida bilong haus lotu, na i no lukluk i go long heven. Long wanem em i paitim bros bilong em wantaim han na prea. 'God, plis marimari long mi, long wanem mi sin man."



{{https://api.unfoldingword.org/obs/jpg/1/en/360px/obs-en-34-10.jpg}}

Na Jisas i tok, "Mi tok stret long yupela, God i harim prea bilong man i kisim takis na i tok klia olsem, "Em i stretpela man. Tasol em i no laik harim prea bilong dispela lida bilong haus lotu. God bai daunim olgeta manmeri husat i hapim ol yet, na em bai i hapim husat i daunim em yet."

Matyu. 13.31-33,44-46; Mak. 4.30-32; Luk. 13.18-21;18.9-14



// A Bible story from: Matthew 13:31-33, 44-46; Mark 4:30-32; Luke 13:18-21; 18:9-14 //