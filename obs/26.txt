====== Baibel Stori i Kam Long: Matyu 4:12-25; Mak 1:14-15,35-39, 3:13-21; na Luk 4:14-30,38-40 ======



{{https://api.unfoldingword.org/obs/jpg/1/en/360px/obs-en-26-01.jpg}}

Jisas i winim traim bilong Satan pinis orait em i go bek wantaim strong bilong Holi Spirit long hap bilong Galili, long ples em i bin stap long en. Jisas i raun long olgeta hap ples na skulim ol manmeri . Na ol manmeri i save mekim gutpela tok long em.



{{https://api.unfoldingword.org/obs/jpg/1/en/360px/obs-en-26-02.jpg}}

Jisas i go long taun Nasaret, dispela ples em i bin stap long taim em i mangi yet. Na long Sabat em i go long ples bilong lotu na ol i givim em buk bilong profet Aisaia long em i ken ritim. Jisas i opim buk na ritim hap tok i go long ol manmeri.



{{https://api.unfoldingword.org/obs/jpg/1/en/360px/obs-en-26-03.jpg}}

Na Jisas i ritim olsem, "God i givim Spirit bilong em long mi long autim gutnius i go long ol rabisman na rausim ol kalabus man i go fri na opim ai bilong ol aipas na givim malolo long ol manmeri i karim hevi. Dispela em i yia bilong God i mekim gut long ol manmeri."



{{https://api.unfoldingword.org/obs/jpg/1/en/360px/obs-en-26-04.jpg}}

Jisas i go sindaun na ol manmeri i lukluk strong long em, long wanem ol i save olsem dispela tok em i bin ritim i toktok long Mesaia. Na Jisas i tok, "Dispela tok mi ritim long yupela, em i kamap tru nau." Ol manmeri i kirap nogut na i tok, "Dispela em i pikinini bilong Josep, a?"



{{https://api.unfoldingword.org/obs/jpg/1/en/360px/obs-en-26-05.jpg}}

Na Jisas i tok, "Em i tru olsem, ol profet i no bin gat luksave long ol asples bilong em yet. Long taim bilong Elaisa, i gat planti ol manmeri bilong ol i dai pinis i bin stap long Israel. Tasol taim ren i no pundaun long 3 na hap yia, God i no salim Elaisa i go na helpim wanpela meri bilong Israel man bilong em i dai pinis, nogat em i go long meri bilong narapela kantri man bilong em i dai pinis."



{{https://api.unfoldingword.org/obs/jpg/1/en/360px/obs-en-26-06.jpg}}

Na Jisas i tok moa olsem, "Long taim bilong profet Elisa i bin gat planti manmeri bilong Israel i gat narakain sua long skin tasol Elisa i no mekim orait sua bilong ol. Tasol em i bin oraitim skin sua bilong Naman opisa bilong ami bilong ol birua bilong Israel. Ol Israel i wok long harim tok bilong Jisas i stap na taim ol i harim dispela tok ol i bel kaskas long em. (* Ol Israel i ting ol tasol i lain bilong God)



{{https://api.unfoldingword.org/obs/jpg/1/en/360px/obs-en-26-07.jpg}}

Ol manmeri bilong Nasaret i pulim Jisas long ples bilong lotu na kisim em i go long ples nogut long tromoi em i go daun long kilim em, tasol Jisas i wokabaut namel long ol manmeri na lusim taun na i go.



{{https://api.unfoldingword.org/obs/jpg/1/en/360px/obs-en-26-08.jpg}}

Jisas i wokabaut long olgeta hap bilong Galili na bikpela lain manmeri i kam long em. Ol i bringim ol sik manmeri na ol lek na han nogut na ol aipas na ol lek nogut na yaupas na ol mauspas long Jisas na em i mekim orait olgeta.



{{https://api.unfoldingword.org/obs/jpg/1/en/360px/obs-en-26-09.jpg}}

Ol i bringim ol man manmeri i gat spirit nogut i kam long Jisas na Jisas i tok na ol spirit nogut i kamaut long ol manmeri na i save singaut long Jisas olsem," Yu Pikinini bilong God!" Na ol planti manmeri i kirap nogut na litimapim nem bilong God.



{{https://api.unfoldingword.org/obs/jpg/1/en/360px/obs-en-26-10.jpg}}

Then Jesus chose twelve men who were called his apostles. The apostles traveled with Jesus and learned from him.



// A Bible story from: Matthew 4:12-25; Mark 1:14-15, 35-39; 3:13-21; Luke 4:14-30, 38-44 //