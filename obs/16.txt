====== //Ol Manmeri i Helpim ol Israel //  ======

{{https://api.unfoldingword.org/obs/jpg/1/en/360px/obs-en-16-01.jpg?direct&}}

Bihain long Josua i dai. Ol Israel i no bihainim tok bilong God na ol i no rausim ol sampela lain i stap yet long graun Kenan, na tu ol i no bihainim lo bilong God. Ol Israel i stat long lotuim ol giaman god bilong ol Kenan na i no lotuim Yahweh dispela trupela God. Ol Israel i no gat King olsem na ol i wokim wanem samting ol i ting i orait long ol.

{{https://api.unfoldingword.org/obs/jpg/1/en/360px/obs-en-16-02.jpg?direct&}}

God i givim pe nogut long ol lain Israel long taim em i larim ol birua i kam winim ol long pait, bilong wanem ol lain Israel i sakim tok bilong God. Ol dispela birua i stilim ol samting bilong ol Israel na bagarapim samting bilong ol na kilim planti man bilong ol. Bihain long planti yia ol i sakim tok bilong God, na ol birua i bagarapim ol na ol i tanim bel na askim God long helpim ol.

{{https://api.unfoldingword.org/obs/jpg/1/en/360px/obs-en-16-03.jpg?direct&}}

Na God i givim man bilong helpim, na em i kam long helpim ol long kamaut long han bilong ol birua, na bringim gutpela sindaun i kam. Tasol ol manmeri i lus tingting gen long God na stat long lotuim ol giaman god gen. Olsem na God i larim ol lain Midian ol birua i stap klostu long ol long winim ol long pait.

{{https://api.unfoldingword.org/obs/jpg/1/en/360px/obs-en-16-04.jpg?direct&}}

Insait long 7-pela yia ol lain Midien i kisim olgeta kaikai bilong ol lain Israel. Olsem na ol Israel i pret nogut tru na ol i hait insait long hul bilong maunten we ol lain Medien i no inap long painim ol. Bihain long ol dispela samting i kamap long ol, ol i krai long God long helpim ol.

{{https://api.unfoldingword.org/obs/jpg/1/en/360px/obs-en-16-05.jpg?direct&}}

Wanpela de wanpela man Israel nem bilong em Gidion em i hait na brukim wit i stap na ol lain Midien i no lukim na stilim. Ensel bilong Bikpela i kam long Gidion na tokim em olsem, "God i stap wantaim yu, strongpela man bilong pait. Go na helpim ol lain Israel long han bilong ol Midien."

{{https://api.unfoldingword.org/obs/jpg/1/en/360px/obs-en-16-06.jpg?direct&}}

Papa bilong Gidion i bin wokim wanpela alta na givim i go long wanpela god giaman. Na God i tokim Gidion long brukim dispela alta. Tasol Gidion i pret long ol manmeri, olsem na em wet inap long nait. Na long nait em i go na brukim na bagarapim olgeta. Bihain em i wokim nupela alta klostu long dispela hap we alta bilong god giaman i bin stap long en na em i givim ofa i go long God.

{{https://api.unfoldingword.org/obs/jpg/1/en/360px/obs-en-16-07.jpg?direct&}}

Long narapela de long monin ol manmeri i lukim olsem, sampela man i bin bagarapim alta bilong ol, na ol i bel hat nogut tru long Gidion long kilim em, tasol papa bilong en i tokim ol man olsem , " Bilong wanem yupela laik helpim dispela god bilong yupela. Sapos em god tru, Larim em lukautim em yet. taim em tok olsem ol man ino kilim Gidion.

{{https://api.unfoldingword.org/obs/jpg/1/en/360px/obs-en-16-08.jpg?direct&}}

Na ol lain Midien i kam bek gen long stilim ol samting bilong ol Israel. Ol i planti lain tumas na i no inap long kaunim. Na Gidion i singautim ol Israel long kam na pait wantaim ol. Olsem na Gidion i askim God long tupela mak, we em inap long luksave tru olsem God bai i yusim em long helpim ol lain Israel.

{{https://api.unfoldingword.org/obs/jpg/1/en/360px/obs-en-16-09.jpg?direct&}}

Long nambawan mak, Gidion i putim hap klos long graun na askim God long salim wara bilong monin long kam daun antap long hap klos na i no long graun. Na God i wokim olsem. Narapela nait em i askim olsem graun bai i wet tasol hap klos bai i stap drai. Na God i mekim olsem. Dispela tupela mak i mekim Gidion i luksave olsem God inap yusim em long helpim ol lain Israel long han bilong ol lain Midien.

{{https://api.unfoldingword.org/obs/jpg/1/en/360px/obs-en-16-10.jpg?direct&}}

32,000 lain Israel soldia i kam long Gidion, tasol God i tokim em olsem dispela em i planti tumas. Olsem na Gidion i salim 22,000 man husat i pret long pait i go long ples. God i tokim Gidion olsem em planti man yet. Olsem na Gidion i salim olgeta i go bek tasol em holim bek 300 soldia tasol.

{{https://api.unfoldingword.org/obs/jpg/1/en/360px/obs-en-16-11.jpg?direct&}}

Long dispela nait God i tokim Gidion, "Go long kemp bilong ol Midien na harim bai ol i tok wanem long dispela, bai yu no inap pret." Long dispela nait em i go daun long kemp na harim ol soldia bilong Midien i stori long pren bilong em long driman em lukim. Pren bilong em i tokim em olsem. "Dispela driman i minim olsem o soldia bilong Gidion bai winim ol ami bilong Midia!" Taim Gidion i harim dispela em i lotuim Bikpela.

{{https://api.unfoldingword.org/obs/jpg/1/en/360px/obs-en-16-12.jpg?direct&}}

Bihain Gidion i go bek long ol soldia bilong em na givim ol wanwan hon bilong winim na graun sospen na bombom. Ol i go na raunim kemp bilong ol Midien soldia i slip i stap long en. Ol 300 soldia bilong Gidion holim bombom insait long graun sospen we ol Midien i no inap lukim lait bilong bombom.

{{https://api.unfoldingword.org/obs/jpg/1/en/360px/obs-en-16-13.jpg?direct&}}

Olgeta soldia bilong Gidion i brukim graun sospen bilong ol na mekim lait i kamap ples klia kwik taim na bihain ol i winim hon na singaut olsem, "Bainat em bilong Yahweh na bilong Gidion!"

{{https://api.unfoldingword.org/obs/jpg/1/en/360px/obs-en-16-14.jpg?direct&}}

God i paulim tingting bilong ol lain Midien na ol i stat long pait namel long ol yet na kilim ol yet. Hariap tru ol i singautim ol lain Israel i stap long haus long kam helpim ol, na ranim ol lain Midien i go. Ol i bin kilim planti bilong ol na ranim olgeta na rausim ol long graun bilong ol Israel. 120,000 bilong ol lain Midien i bin dai long dispela taim. God i bin helpim ol lain Israel.

{{https://api.unfoldingword.org/obs/jpg/1/en/360px/obs-en-16-15.jpg?direct&}}

Ol manmeri i laikim Gidion bai i kamap king bilong ol, tasol Gidion i no laik oslem na em askim ol long givim em sampela ring gol we ol i kisim long ol Midien. Na ol manmeri i givim planti gol tru long Gidion.

{{https://api.unfoldingword.org/obs/jpg/1/en/360px/obs-en-16-16.jpg?direct&}}

Gidion i kisim ol dispela gol na wokim wanpela naispela klos tru we ol pris i save werim long em. Tasol ol manmeri i stat long lotuim dispela olsem god bilong ol. Olsem na God i givim pe nogut long ol Israel long wanem ol i lotuim dispela god giaman. God i larim ol birua i kam na daunim ol. Na bihain ol i askim God long helpim ol gen na em i salim narapela man long helpim ol.

{{https://api.unfoldingword.org/obs/jpg/1/en/360px/obs-en-16-17.jpg?direct&}}

Dispela pasin i wok long kamap planti taim, Ol Israel i bin mekim pasim nogut. Olsem na God i bekim pasin nogut bilong ol, na ol i tanim bel na God i salim wokman long helpim ol. Planti yia i go pinis God i wok long salim wokman long helpim ol Israel long ol birua bilong ol.

{{https://api.unfoldingword.org/obs/jpg/1/en/360px/obs-en-16-18.jpg?direct&}}

Na long dispela taim ol manmeri i askim God long givim ol King olsem narapela kantri i gat King. Ol i laikim King we em i longpela na strongpela inap long lidim ol i go insait long pait. God i no laikim dispela askim bilong ol tasol em i givim ol wanpela King olsem ol askim long em. Hetman 1-3;6-8

====== Baibel Stori i Kam long Jos 1-3; 6-8 ======
