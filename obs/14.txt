====== Dispela Baibel Stori i kam long: Kisim Bek 16-17; Namba 10-14; 20; 27; Lo 34 ======



{{https://api.unfoldingword.org/obs/jpg/1/en/360px/obs-en-14-01.jpg}}

Bihain long God i tokim ol lain Israel long lo bilong em long ol long bihainim olsem wanpela hap kontrak em i bin wokim wantaim ol, ol i lusim Maunten Sinai. Na God i go pas long ol na kisim ol i go long graun we God i Promis long givim long ol lain tumbuna papa bilong ol. Dispela graun ol i kolim Kenan. Na klaut olsem pos i go paslain long ol i go long Kenan na ol i bihainim em.



{{https://api.unfoldingword.org/obs/jpg/1/en/360px/obs-en-14-02.jpg}}

Bipo God i tok promis long Abraham, Aisak na Jekob olsem em bai givim graun em i bin promis long ol long ol lain tumbuna bilong ol, tasol nau planti ol narapela manmeri i stap long hap. Dispela ol lain ol i kolim ol lain Kenan. Ol lain Kenan ol i no save lotuim God na bihainim tok bilong God. Ol i save lotuim giaman god na wokim planti ol samting nogut.



{{https://api.unfoldingword.org/obs/jpg/1/en/360px/obs-en-14-03.jpg}}

God i tokim ol lain Israel olsem, "Dispela graun mi tok Promis long givim long yupela, yupela i mas rausim olgeta lain Kenan i go. Noken kamapim bel isi wantaim ol na noken maritim ol. Yupela i mas brukim olgeta giaman god bilong ol. Sapos yupela i no bihainim tok bilong mi, yupela bai lotuim giaman god bilong ol na yupela bai i no inap lotuim mi."



{{https://api.unfoldingword.org/obs/jpg/1/en/360px/obs-en-14-04.jpg}}

Taim ol lain Israel i kamap long boda bilong Kenan, Moses i makim 12-pela man, wanwan long ol 12- pela tumbuna lain bilong Jekob. Na em i givim tokstia long ol long go na lukstil long graun na luksave long em wanem kain graun. Na ol i mas lukstil long ol lain Kenan long luksave long ol olsem ol i strongpela lain o nogat.



{{https://api.unfoldingword.org/obs/jpg/1/en/360px/obs-en-14-05.jpg}}

Na dispela 12-pela man i wokabaut long graun Kenan long 40 de na bihain ol i kam bek. Na ol i tokim ol manmeri bilong Israel olsem, "Graun i gat planti gris na kaikai i pulap tru!" Tasol 10-pela bilong ol dispela man i go lukstil long graun i tok olsem, "Ol traipela man bilong ol i strong moa yet, na ol manmeri ol i traipela tru! Sapos yumi go pait wantaim ol, tru tumas ol bai winim yumi na kilim yumi!"



{{https://api.unfoldingword.org/obs/jpg/1/en/360px/obs-en-14-06.jpg}}

Long dispela taim Kaleb na Josua, narapela tupela man i go luk stil long graun i tokaut kwiktaim olsem, "Em i tru olsem ol lain Kenan i longpela na ol i strongpela. Tasol tru tumas yumi inap long winim ol! God bai pait long yumi!"



{{https://api.unfoldingword.org/obs/jpg/1/en/360px/obs-en-14-07.jpg}}

Tasol ol manmeri i no harim tok bilong Kaleb na Josua. Ol i belhat long Moses na Aron na i tok olsem, "Bilong wanem na yupela i kisim mipela i kam long dispela ples nogut stret. Em i gutpela moa long mipela i stap yet long Isip na mipela i dai long pait na ol meri pikinini bilong mipela i kamap wokboi nating." Na ol manmeri i laik makim narapela lida long kisim ol go bek long Isip.



{{https://api.unfoldingword.org/obs/jpg/1/en/360px/obs-en-14-08.jpg}}

God i belhat nogut tru na em i kam daun long haus sel we em wantaim Moses i save bung na toktok. Na God tok olsem, "Yupela i givim baksait long mi na sakim tok, olsem na olgeta manmeri bai raun nating long ples drai. Na olgeta manmeri i gat 20 krismas na antap, ol bai i dai long hap na ol i no inap go insait long graun mi tok Promis long givim yupela."



{{https://api.unfoldingword.org/obs/jpg/1/en/360px/obs-en-14-09.jpg}}

Taim ol manmeri i harim dispela tok, ol i sori olsem ol i wokim pasin nogut. Na ol i kisim ol samting bilong pait na ol i go long pait wantaim ol lain Kenan. Tasol God i no stap wantaim ol, olsem na Moses i tokim ol long noken go, tasol ol i no harim tok bilong em.



{{https://api.unfoldingword.org/obs/jpg/1/en/360px/obs-en-14-10.jpg}}

God i no go wantaim ol long pait, olsem na ol birua i winim ol na kilim planti bilong ol. Na long dispela taim ol lain Israel i tanim bek na lusim Kenan na raun raun nating long ples drai long 40 krismas.



{{https://api.unfoldingword.org/obs/jpg/1/en/360px/obs-en-14-11.jpg}}

Na taim ol lain Israel i raun nating long ples drai long 40 yia, God i givim ol kaikai. Em i givim ol bret i kam long heven. Dispela bret ol i kolim "mana". Na God i salim planti pisin (i no bikpela tumas, na i no liklik tumas, namel sais) i kam long ples we ol i wokim haus sel na i stap. God i wokim olsem bilong ol  i ken i gat mit na abus long kaikai. Long dispela taim tu, God i no larim klos na su bilong ol i kamap lapun na bagarap.



{{https://api.unfoldingword.org/obs/jpg/1/en/360px/obs-en-14-12.jpg}}

Na God tu i wokim mirakel na givim ol wara i kamaut long bikpela ston. God i wokim ol dispela samting tasol ol lain Israel i tok baksait na i toktok planti long God na Moses. Ol i wokim dispela pasin tasol God i stap tru wantaim tok promis em i bin mekim wantaim Abraham, Aisak na Jekop.



{{https://api.unfoldingword.org/obs/jpg/1/en/360px/obs-en-14-13.jpg}}

Narapela taim gen, ol manmeri bilong Israel i nogat wara, God i tokim Moses olsem, "Toktok long ston na wara bai kamaut long en." Tasol Moses i no daunim em yet na aninit long God long ai bilong ol manmeri na em i paitim ston tupela taim wantaim wanpela stik, na wara i kamaut long ston long olgeta manmeri long dring, tasol God i belhat long Moses na i tok olsem, "Yu no inap go insait long graun mi tok Promis long givim long yupela."



{{https://api.unfoldingword.org/obs/jpg/1/en/360px/obs-en-14-14.jpg}}

After the Israelites had wandered in the wilderness for forty years, all of them who had rebelled against God were dead. Then God led the people to the edge of the Promised Land again. Moses was now very old, so God chose Joshua to help him lead the people. God also promised Moses that one day, he would send another prophet like Moses.



{{https://api.unfoldingword.org/obs/jpg/1/en/360px/obs-en-14-15.jpg}}

Then God told Moses to go to the top of a mountain so he could see the Promised Land. Moses saw the Promised Land but God did not permit him to enter it. Then Moses died, and the Israelites mourned for thirty days. Joshua became their new leader. Joshua was a good leader because he trusted and obeyed God.



// A Bible story from: Exodus 16-17; Numbers 10-14; 20; 27; Deuteronomy 34 //