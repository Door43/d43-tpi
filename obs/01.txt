====== 1. The Creation ======



{{https://api.unfoldingword.org/obs/jpg/1/en/360px/obs-en-01-01.jpg}}

Bipo tru God i mekim kamap olgeta samting long graun na long skai long 6-pela de. Bihain long God i wokim graun, tudak i karamapim graun, na nogat samting i stap antap long graun. Tasol Spirit bilong God i wok long i go i kam antap long wara.



{{https://api.unfoldingword.org/obs/jpg/1/en/360px/obs-en-01-02.jpg}}

Na God i tok, "Larim lait i kamap" na lait i kamap, God i lukim lait i gutpela na em i kolim "de," na em i skelim lait long tudak na kolim tudak "nait." God i mekim kamap lait long namba wan de bilong olgeta samting em bin wokim.



{{https://api.unfoldingword.org/obs/jpg/1/en/360px/obs-en-01-03.jpg}}

Long namba tu de bilong stori God i mekim kamap olgeta samting, God i tok na wokim skai i kamap antap long graun. Em mekim skai na "skelim" wara antap long wara daunbilo.



{{https://api.unfoldingword.org/obs/jpg/1/en/360px/obs-en-01-04.jpg}}

Long namba tri de, God i tok na em i skelim wara na graun i drai. Na em i kolim drai graun "graun' na em kolim wara "solwara" God i lukim ol samting  em i mekim i gutpela tru.



{{https://api.unfoldingword.org/obs/jpg/1/en/360px/obs-en-01-05.jpg}}

Bihain God i tok, Larim graun i kampim planti gutpela diwai na ol kainkain gras na bus. Na dispela ol samting i kamap. God i lukim ol samting em i bin  wokim i gutpela tru.



{{https://api.unfoldingword.org/obs/jpg/1/en/360px/obs-en-01-06.jpg}}

Long namba 4 de bilong stori God i mekim kamap olgeta samting, God i tok na  san na mun na olgeta sta i kamap. God i mekim ol long givim lait long graun na tu long makim de na nait na ol kainkain de bilong taim insait long ol yia. God i lukim olsem wanem samting em i mekim kamap em i gutpela tru.



{{https://api.unfoldingword.org/obs/jpg/1/en/360px/obs-en-01-07.jpg}}

Long namba 5 de, God i tok na kamapim planti samting i stap insait long wara na tu olgeta pisin. God i lukim olsem em i gutpela tru, na em i blesim ol.



{{https://api.unfoldingword.org/obs/jpg/1/en/360px/obs-en-01-08.jpg}}

Long namba 6 de bilong stori God i mekim kamap olgeta samting. God i tok, "Larim graun i mas kamapim olgeta kain abus i save stap long graun." Na olgeta samting i kamap olsem God i tok. Sampela abus em ol manmeri i save lukautim na sampela i save wokabaut long bel long graun na sampela i wel abus. Na God i lukim olsem olgeta samting i gutpela tru.



{{https://api.unfoldingword.org/obs/jpg/1/en/360px/obs-en-01-09.jpg}}

Na God i tok, "Goan yumi mekim man i kamap wankain olsem piksa bilong yumi yet, na ol bai i gat namba na strong long bosim graun na olgeta  abus."



{{https://api.unfoldingword.org/obs/jpg/1/en/360px/obs-en-01-10.jpg}}

Olsem na God i kisim sampela graun na wokim man, na em i winim win bilong em i go insait long em. Nem bilong dispela man em Adam. God i wokim wanpela gaden bilong Adam bai em i stap insait long en na lukautim na was long dispela gaden.



{{https://api.unfoldingword.org/obs/jpg/1/en/360px/obs-en-01-11.jpg}}

Namel long dispela gaden, God i planim tupela kain diwai. Diwai bilong givim laip na diwai bilong kisim save long gutpela samting na samting nogut. God i tokim Adam olsem em i ken kaikai pikinini bilong olgeta narapela diwai insait long gaden, tasol em i noken kaikai pikinini diwai bilong kisim save long gutpela samting na samting nogut. Sapos em i kaikai pikinini bilong dispela diwai, em bai i dai.



{{https://api.unfoldingword.org/obs/jpg/1/en/360px/obs-en-01-12.jpg}}

Na God i tok, "I no gutpela long man bai i stap wanpis." Long wanem i nogat wanpela abus inap i stap olsem poroman bilong Adam long helpim em.



{{https://api.unfoldingword.org/obs/jpg/1/en/360px/obs-en-01-13.jpg}}

Olsem na God i mekim Adam i slip i dai. Na God i kamautim wanpela bun bilong banis bilong Adam na wokim wanpela meri na bringim em i go long Adam.



{{https://api.unfoldingword.org/obs/jpg/1/en/360px/obs-en-01-14.jpg}}

Taim Adam i lukim meri, em i tok, "Em nau! Dispela meri em olsem mi yet!. Na bai mi kolim em 'meri,' long wanem em i kamap long bun bilong man." Olsem na nau man i save lusim papa na mama bilong em na kamap man bilong wanpela meri.



{{https://api.unfoldingword.org/obs/jpg/1/en/360px/obs-en-01-15.jpg}}

Na long namba 6 de God i wokim man na meri olsem piksa bilong em yet. Em i blesim ol na tokim tupela, "Yutupela kamapim planti pikinini wantaim planti ol tumbuna na inapim olgeta hap bilong dispela graun." Na God i lukim olgeta samting em wokim em ol i kamap gutpela tru, na em i amamas tru.



{{https://api.unfoldingword.org/obs/jpg/1/en/360px/obs-en-01-16.jpg}}

Olsem na taim namba seven de i kamap, God i pinisim olgeta wok bilong em. God i malolo long olgeta wok  em i bin mekim. Na em i blesim dispela de, na em i mekim dispela de em i kamap holi. Long dispela pasin God i wokim kamap olgeta samting long skai na long graun.



// A Bible story from: Genesis 1-2 //